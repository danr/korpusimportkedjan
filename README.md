
Hej,

Nu finns Korpimportkedjan som nättjänst. Ett exempelanrop ser ut så här:

<http://spraakbanken.gu.se/ws/korp/annotate?text=Imorgon+vet+jag+vilken+dag+det+var.>

Denna webbtjänst använder samma verktyg som används för annoteringen av
korpusarna i Korp.

En framända till nättjänsten har också utvecklats som heter Annoteringslabbet.
Den finns tillgänglig här:

<http://spraakbanken.gu.se/korp/annoteringslabbet>

Annoteringslabbet har ett formulär med många inställningsmöjligheter som kan
behöva konfigureras om ens korpus är i XML. Men för att testa med en mening som
inte har någon uppmärkning behöver inställningarna inte ändras, utan det är
bara att klistra in texten i det stora textfältet och klicka på knappen "Kör!"
längst ner till höger på sidan.

Sidan och webbtjänsten har många tänkta användningsområden:

*   De kan användas för att utvärdera hur texterna i Korp annoteras.

*   Annoteringslabbet ritar upp dependensträden som fås från maltparsern.
    Denna funktionalitet finns ännu inte i Korp, men här finns nu en första
    version för att visualisera dependensanalysen i webbläsare.

*   Informationen från verktygen kan användas i andra program och sidor.

Dessutom är detta det första steget för att möjliggöra att användare av Korp
ska kunna lägga upp egna korpusar för att söka i dem i Korpgränssnittet.

Hör av dig till <dan.rosen@svenska.gu.se> om du har frågor eller önskemål.

mvh
Dan Rosén

